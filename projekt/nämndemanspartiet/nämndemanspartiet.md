Nämndemanspartiet
=================

Det enda sättet att bli nämndeman i Sverige idag är genom att ansluta sig till
ett politiskt parti som sitter i kommunfullmäktige eller landstingsfullmäktige[\[1\]][1].
Detta gör att enbart personer som är intresserade av politik förmedlar sina
åsikter i juridiska frågor, vilket skapar en grupp av nämndemän med snarlika
erfarenheter istället för en mångfald vilket skulle vara mer gynnande. 

[1]: http://www.domstol.se/Om-Sveriges-Domstolar/Arbeta-i-Sveriges-Domstolar/Arbetsomraden/Namndeman/Bli-namndeman/

De faktorer som ger folk olika erfarenheter är **inte** enbart politisk
ideologier utan även: kön, ålder, religion, utbildning etc. Den
[20 januari år 2012][statistik] var nämndemansposterna jämnt fördelade mellan
könen, men medelåldern var 57,8 år. 

[statistik]: http://www.domstol.se/Om-Sveriges-Domstolar/Arbeta-i-Sveriges-Domstolar/Arbetsomraden/Namndeman/Vem-kan-bli-namndeman/

Målet
-----

Varför ska domstolen vara styrd av både politiker som stiftar lagarna samt
nämndemän som är medlemmar i samma politiska parti? 

Därför vill jag skapa ett nämndemansparti vars enda syfte är att kunna ge
människor med dessa egenskaper chansen att söka **utan** att de ska behöva ansluta
sig till ett politiskt parti. Förhoppningsvis skulle personer som brinner för
rättvisa, juridik eller andra anledningar då se en chans att bli nämndemän för
att öka konkurrensen om dess platser och således öka nivån på det svenska
rättssamhället!  

Metod
-----

Först måste partiet komma in i kommunfullmäktige eller landstingsfullmäktige.
Därefter kan alla som är "medlemmar" nominera sig själva till nämndemansposter.

Tokigheter
----------

Undertiden jag gick igenom de regler som gäller för nämndemän hittade jag
ett intressant kryphål:

> Vissa yrkesgrupper [får inte vara nämndemän][vemkanbli], till exempel anställd vid domstol,
> åklagare, polisman, advokat eller annan som har som yrke att föra andras talan
> inför rätten. Anledningen är att man kan hamna i en intressekonflikt.

[vemkanbli]: http://www.domstol.se/Om-Sveriges-Domstolar/Arbeta-i-Sveriges-Domstolar/Arbetsomraden/Namndeman/Vem-kan-bli-namndeman/

Ifall man inte jobbar inom någon av de yrkena längre kan man söka nämndeman och
har således fortfarande kunskapen och erfarenheten utan att man blir förbjuden
att söka en nämndemansposition.

Bakslag
-------

Det finns en [studie][studie] som visar att nämndemän har väldigt liten påverkan, vilket
detta projekt antingen skulle kunna ändra eller göra detta projekt menlöst. En
alternativ lösning är att helt ta bort tjänsten som nämndeman.

[studie]: http://www.svt.se/nyheter/varlden/litet-inflytande-for-namndeman

 - - - - - - - - - - - - - - - - - - - - - - - - - - - - - - - - - - - - - - -

Skrivet av karlek _(Henry Eklind)_ - Tisdagen den 3 September 2013