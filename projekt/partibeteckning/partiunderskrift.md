Partiunderskrifter
==================

"Genom att [partibeteckningen][skyddas] registreras hos Valmyndigheten kan partiets namn
skyddas så att det inte kan användas av ett annat parti."

[skyddas]: http://www.val.se/det_svenska_valsystemet/partier/registrera_partibeteckning/#center

Ett krav när man ska registrera sin partibeteckning är att man behöver ett visst
antal namnteckningar som varierar beroende på vilket val man vill registrera
sig till. Det kan vara väldigt svårt för en vanlig dödlig att samla ihop 1500
namnteckningar som krävs för t.ex riksdagsvalet. 

Crowdsourcing
-------------

Det vore kul att kunna hjälpa människor som vill registrera sitt parti genom att
låta frivilliga personer ge sin namnteckning till partiet! Tyvärr så är 1500
namnteckningar väldigt många. Ifall man skulle skicka blanketterna med brev till
1500 personer över hela Sverige så skulle det väldigt lång tid och kosta mycket
pengar.

[Antalet namnteckningar][namnteckningar] som krävs:

* 1500 för riksdagsval eller Europaparlamentsval,
* 100 för landstingsfullmäktigval,
* 50 för kommunfullmäktigval.

Informationen namntecknaren behöver tillgodo ge är personnummer, vilken kommun
de är folkbokförda i samt namnteckning. 

[namnteckningar]: http://www.val.se/det_svenska_valsystemet/partier/registrera_partibeteckning/#kap5

Elektronisk namnteckning
------------------------

Alla problemen som uppstår med fysisk post skulle kunna lösas ifall man använde
sig av elektroniska namnteckningar! Tjänsten skulle fungera på följande sätt:
en användare registrera sina uppgifter på hemsidan och ger sitt godkännande
att uppgifterna får användas i syfte att signera en partiregistrerings blankett.
En person som vill registrera sitt parti kan sedan använda sidan för att få
namnteckningar till sin partiregistrerings blankett. 

Legalitet av elektronisk namnteckning
-------------------------------------

Enligt en artikel jag hittade på [ComputerSweden][juridiskeffekt] **(ännu fler fantastiska
källor)** så har elektronisk signatur samma juridiska effekt som en fysisk
signatur.

[juridiskeffekt]: http://computersweden.idg.se/2.2683/1.8273

Säkerhetsrisk
-------------

Det finns troligtvis vissa risker att lämna ut sitt personnummer samt
namnteckning, men jag har inte kommit på någon än.

Busigheter
----------

Då detta steg i processen om att registrera sin partibeteckning teoretiskt sett
skulle kunna automatiseras finns en potentiell DOS attack; genom att registrera
så många partinamn som möjligt. Eftersom ett av [kraven][namnkrav] på hur ett
partinamn får se ut är att: "namnet får inte vara för likt en redan registrerad
partibeteckning", kan man hitta politiska nyckelord och registrera så många
partier som möjligt. Detta i samband med säljaröst.se skulle kunna vara ganska
irriterande för en demokrati.

[namnkrav]: http://www.val.se/det_svenska_valsystemet/partier/registrera_partibeteckning/#kap3

Hårklyveri
----------

I dokumentet som beskriver hur man registrerar [partibeteckning][namnteckningar] står det att:

> På blanketten för namnunderskrifter ska personerna personligen skriva sitt
> personnummer (10 siffror), vilken kommun de är folkbokförda i samt
> namnteckning. 

Ifall tolkningen av detta stycke innebär att personen fysiskt skriver på
blanketten så skulle det göra denna tjänst praktiskt taget oanvändbar.

[namnteckningar]: http://www.val.se/det_svenska_valsystemet/partier/registrera_partibeteckning/#kap5

 - - - - - - - - - - - - - - - - - - - - - - - - - - - - - - - - - - - - - - -

Skrivet av karlek _(Henry Eklind)_ - Måndagen den 2 September 2013